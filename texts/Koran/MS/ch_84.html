
<!DOCTYPE html> 
<html lang=â€MSâ€>
  <head>
    <title> Koran :  Chapter 84 (Malay) </title>
  <head>
    <meta language="MS">
    <meta charset="utf-8">
  </head>
  <body class="MS">
<p class="bodytextMS" id="1">SURE 85 Al-Buruuj </p>
<p class="bodytextMS" id="2">1.  Demi langit yang mempunyai tempat-tempat peredaran bintang-bintang; </p>
<p class="bodytextMS" id="3">2.  Dan hari (pembalasan) yang dijanjikan; </p>
<p class="bodytextMS" id="4">3.  Dan makhluk-makhluk yang hadir menyaksikan hari itu, serta segalakeadaan yang disaksikan; </p>
<p class="bodytextMS" id="5">4.  Celakalah kaum yang menggali parit, </p>
<p class="bodytextMS" id="6">5.  (Parit) api yang penuh dengan bahan bakaran, </p>
<p class="bodytextMS" id="7">6.  (Mereka dilaknat) ketika mereka duduk di kelilingnya, </p>
<p class="bodytextMS" id="8">7.  Sambil mereka melihat apa yang mereka lakukan kepada orang-orangyang beriman. </p>
<p class="bodytextMS" id="9">8.  Dan mereka tidak marah dan menyeksakan orang-orang yang beriman itumelainkan kerana orang-orang itu beriman kepada Allah Yang Maha Kuasa,lagi Maha Terpuji! </p>
<p class="bodytextMS" id="10">9.  Tuhan yang menguasai segala alam langit dan bumi dan (ingatlah),Allah sentiasa menyaksikan tiap-tiap sesuatu. </p>
<p class="bodytextMS" id="11">10.  Sesungguhnya orang-orang yang menimpakan bencana untuk memesongkanorang-orang lelaki yang beriman dan orang-orang perempuan yang beriman,kemudian mereka tidak bertaubat, maka mereka akan beroleh azab NerakaJahannam (kerana perbuatan buruk itu) dan mereka akan beroleh lagi azabapi yang kuat membakar (kerana mereka tidak bertaubat). </p>
<p class="bodytextMS" id="12">11.  Sesungguhnya orang-orang yang beriman dan beramal soleh, merekaakan beroleh Syurga yang mengalir di bawahnya beberapa sungai; yangdemikian itu ialah kemenangan yang besar. </p>
<p class="bodytextMS" id="13">12.  Sesungguhnya azab Tuhanmu (terhadap orang-orang yang kufur ingkar)amatlah berat. </p>
<p class="bodytextMS" id="14">13.  Sesungguhnya Dialah yang menciptakan (sekalian makhluk) padamulanya dan yang mengembalikannya (hidup semula sesudah mati). </p>
<p class="bodytextMS" id="15">14.  Dan Dialah Yang Maha Pengampun, lagi Maha Pengasih. </p>
<p class="bodytextMS" id="16">15.  Tuhan yang mempunyai Arasy yang tinggi kemuliaannya, </p>
<p class="bodytextMS" id="17">16.  Yang berkuasa melakukan segala yang dikehendakinya. </p>
<p class="bodytextMS" id="18">17.  Sudahkah sampai kepadamu (wahai Muhammad) perihal (kebinasaan yangtelah menimpa) kaum-kaum yang menentang (Rasul-rasul yang diutuskankepada mereka)? </p>
<p class="bodytextMS" id="19">18.  (Mereka itu ialah kaum) Firaun dan Thamud (kaum Nabi Soleh). </p>
<p class="bodytextMS" id="20">19.  (Kaummu wahai Muhammad, bukan sahaja menolak ajaranmu), bahkanorang-orang yang kafir itu terus tenggelam dalam keadaan mendustakankebenaran; </p>
<p class="bodytextMS" id="21">20.  Sedang Allah, dari belakang mereka, melingkungi mereka (dengankekuasaanNya)! </p>
<p class="bodytextMS" id="22">21.  (Sebenarnya apa yang engkau sampaikan kepada mereka bukanlah syairatau sihir), bahkan ialah Al-Quran yang tertinggi kemuliaannya; </p>
<p class="bodytextMS" id="23">22.  (Lagi yang terpelihara dengan sebaik-baiknya) pada Luh Mahfuz. </p>

</body>
</html>

<!DOCTYPE html> 
<html lang=â€MSâ€>
  <head>
    <title> Koran :  Chapter 80 (Malay) </title>
  <head>
    <meta language="MS">
    <meta charset="utf-8">
  </head>
  <body class="MS">
<p class="bodytextMS" id="1">SURE 81. At-Takwiir </p>
<p class="bodytextMS" id="2">1.  Apabila matahari dilingkari cahayanya (dan hilang lenyap); </p>
<p class="bodytextMS" id="3">2.  Dan apabila bintang-bintang gugur berselerak; </p>
<p class="bodytextMS" id="4">3.  Dan apabila gunung-ganang di terbangkan ke angkasa (setelahdihancurkan menjadi debu); </p>
<p class="bodytextMS" id="5">4.  Dan apabila unta-unta yang bunting terbiar; </p>
<p class="bodytextMS" id="6">5.  Dan apabila binatang-binatang liar dihimpunkan; </p>
<p class="bodytextMS" id="7">6.  Dan apabila lautan meluap-luap bercampur-baur; </p>
<p class="bodytextMS" id="8">7.  Dan apabila tiap-tiap diri disatukan dengan pasangannya; </p>
<p class="bodytextMS" id="9">8.  Dan apabila anak perempuan yang ditanam hidup-hidup: Ditanya, </p>
<p class="bodytextMS" id="10">9.  Dengan dosa apakah dia dibunuh? </p>
<p class="bodytextMS" id="11">10.  Dan apabila surat-surat amal dibentangkan; </p>
<p class="bodytextMS" id="12">11.  Dan apabila langit ditanggalkan dari tempatnya; </p>
<p class="bodytextMS" id="13">12.  Dan apabila Neraka dinyalakan menjulang; </p>
<p class="bodytextMS" id="14">13.  Dan apabila Syurga didekatkan; </p>
<p class="bodytextMS" id="15">14.  (Setelah semuanya itu berlaku), tiap-tiap orang akan mengetahuitentang amal yang telah dibawanya. </p>
<p class="bodytextMS" id="16">15.  Oleh itu, Aku bersumpah dengan bintang-bintang yang tenggelamtimbul; </p>
<p class="bodytextMS" id="17">16.  Yang beredar, juga yang tetap pada tempatnya; </p>
<p class="bodytextMS" id="18">17.  Dan malam, apabila ia hampir habis, </p>
<p class="bodytextMS" id="19">18.  Dan siang, apabila ia mulai terang; </p>
<p class="bodytextMS" id="20">19.  Sebenarnya Al-Quran itu, sungguh-sungguh Kalamullah (yangdisampaikan oleh Jibril) Utusan yang mulia, </p>
<p class="bodytextMS" id="21">20.  Yang kuat gagah, lagi berkedudukan tinggi di sisi Allah yangmempunyai Arasy, </p>
<p class="bodytextMS" id="22">21.  Yang ditaati di sana (dalam kalangan malaikat), lagi dipercayai. </p>
<p class="bodytextMS" id="23">22.  Dan sebenarnya sahabat kamu (Nabi Muhammad) itu (wahai golonganyang menentang Islam), bukanlah dia seorang gila (seperti yang kamutuduh); </p>
<p class="bodytextMS" id="24">23.  Dan (Nabi Muhammad yakin bahawa yang disampaikan kepadanya ialahwahyu dari Tuhan, kerana) demi sesungguhnya! Nabi Muhammad telahmengenal dan melihat Jibril di kaki langit yang nyata. </p>
<p class="bodytextMS" id="25">24.  Dan bukanlah Nabi Muhammad seorang yang boleh dituduh dan disangkaburuk, terhadap penyampaiannya mengenai perkara-perkara yang ghaib. </p>
<p class="bodytextMS" id="26">25.  Dan sebenarnya Al-Quran itu bukanlah perkataan Syaitan yang kenarejam. </p>
<p class="bodytextMS" id="27">26.  (Dengan yang demikian) maka ke manakah kamu hendak pergi (kiranyakamu masih menyeleweng dari jalan Al-Quran)? </p>
<p class="bodytextMS" id="28">27.  Al-Quran itu tidak lain hanyalah peringatan bagi seluruh pendudukalam: </p>
<p class="bodytextMS" id="29">28.  Iaitu bagi sesiapa dari kamu yang mahu tetap teguh di atas jalan(Islam) yang betul. </p>
<p class="bodytextMS" id="30">29.  Dan kamu tidak dapat menentukan kemahuan kamu (mengenaisesuatupun), kecuali dengan cara yang diatur oleh Allah, Tuhan yangmemelihara dan mentadbirkan seluruh alam. </p>

</body>
</html>